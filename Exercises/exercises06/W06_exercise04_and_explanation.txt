Denna fil inkluderar även förklaring för denna och de följande två övningarna för den här veckan.

Förklaring:
	- För den första övningen ska ni utgå ifrån den hangman.py som jag laddat upp i Discord eller den som ligger
		i exercises06 på Github, de är identiska.

	- För resterande övningar så ska ni utgå från den versionen av hangman som ni skapat i den förra övningen.
		T.ex. om ni håller på med den fjärde övningen ska ni utgå från den version av hangman som ni skrev i övning
		nummer tre.

	- Ni kan använda samma fil för att lösa varje uppgift eller göra en ny kopia
		för varje, det bestämmer ni själva.


Övningen:

	- Skapa en metod som heter check_invalid().

	- Metoden ska anropas i början av den existerande metoden make_guess(), exakt var är det en del av övningen
		att lista ut.

	- Vad metoden ska göra är att kontrollera om någon av de följande sakerna stämmer för det som användaren precis
		skrev in:
			- Bokstaven har redan gissats på
			- Fler eller färre tecken än ett skrivs in
			- Det som skrevs in är inte en bokstav.

	- Om något av ovanstående stämmer ska metoden returnera True, annars ska den returnera False.

	- En ledtråd för det tredje kravet är att länken
		https://docs.python.org/3/library/stdtypes.html#string-methods
		är till hjälp.


	- Om ni vill, kan ni vända funktionaliteten på metoden så att den kontrollerar om något är en giltig gissning
		istället för en ogiltig.

	- Se till att testa programmet noga efter att ni skapat metoden och anropat den på rätt plats, det kan vara
		lätt att råka göra fel här.