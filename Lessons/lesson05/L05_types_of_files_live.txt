Filtyper:

Precis som det datatyper i Python finns det olika typer för de filer som lagras
på den dator. Ni har säkert stött på många tidigare men de två som vi träffat
på tidigare under denna kurs och grundkursen är .txt och .py.

Dte finns i teorin oändligt många filtyper, då varje program som skrivs skulle
kunna ha en eller flera egenskapade filtyper, men det finns en stor mängd som
är standard att använda.


Det finns, i grunden, två typer av filtyper: textfiler och binära filer.

	Textfiler är, som namnet antyder, filer som består av simpel text. .txt-filer
	är den simplaste formen av dessa och det är en sådan som jag skriver i just
	nu.

	Även .py-filerna som vi använder i Python är textfiler, vi kan lätt se det
	genom att vi kan öppna dem i ett program i stil med Anteckningar (Notepad)
	och få ut läsbar text. Det kan hända att det ser ut som nonsens, då man kan
	lägga till formatering och liknande som inte Anteckningar klarar av att tolka,
	men själva texten borde vara läsbar.
	Filer utan filändelser (det som är efter sista punkten i filnamnet) antar
	de flesta system är textfiler.


	Binära filer är, väldigt simpelt uttryckt, alla andra filer.
	Om man försöker öppna en binär fil i en simpel textredigerare i stil med
	Anteckningar så kommer man att få en totalt obegriplig samling tecken och
	konstiga symboler.


När man sparar data från ett program i Python så kan man välja själv i vilket
filformat som filen ska vara i. Detta med hjälp av att Python har ett gäng olika
verktyg som gör det enkelt att skapa olika filer.

Att spara saker i .txt-filer är det absolut enklaste men här är ett urval av
filtyper som passar som datalagring:

	JSON-filer, .json-filer
		Dessa är textfiler som följer ett förutbestämt system och anses därför
		vara väldigt pålitliga. Väldigt många system använder sig av dessa när
		data ska föras över mellan olika system.
		JSON-filer är strukturerade på ett sätt som är väldigt snarlikt Pythons
		dicts.
		Se L05_json_example.json
		Namnet står för JavaScript Object Notation.

	CSV-filer, eller .csv-filer
		Även dessa är textfiler som följer ett mönster.
		CSV står för Comma Separated Values (kommaseparerade värden) och det är
		exakt vad filerna innehåller.
		Öppnar man ett gammal Excel-ark i en simpel textredigerare så är det
		exakt så här de var uppbyggda.

Databaser är ett annat sätt att lagra data i en dator men de fungerar annorlunda
än hur vi kommer läsa och skriva till filer nu.

En sak man måste tänka på när man håller på med textfiler är något som kallas
Encoding, kort sammanfattat är det exakt hur tecknen i filen definierats.

För att göra saker simpla, använd alltid något som heter "UTF-8" så behöver ni
troligtvis inte tänka på det på ganska länge.

