Lesson05: Filhantering

Vad är filhantering?

	Filhantering är egentligen en väldigt bred term som innefattar alla typer
	av interaktion med filer i datorns filsystem. Egentligen är även .py-filerna,
	som våra program består av, filer men de brukar inte räknas in i begreppet.


Vad är "interaktioner" i denna kontext?

	Att skapa, läsa, ändra, skriva, flytta och radera filer är vad som syftas på.
	Lite bredare kan man säga att allt som interagerar med datorns filsystem är
	filhantering.


Varför ska man hålla på med filer?

	Dataåtkomst:
		Med filer kan man använda sig av material från andra källor än sitt
		nuvarande program.

	Permanens (att göra saker permanenta):
		När man kör ett Pythonprogram och lagrar data i t.ex. en lista eller en
		klass så försvinner all den data som inte lagrats på annat sätt så fort
		man avslutar programmet.

		Genom att spara ned data, alltså information, i en fil på datorn så man
		t.ex. öppna den filen nästa gång programmet körs.

	Integration med andra system och program:
		Med hjälp av att arbeta med filer kan olika program skicka och ta emot
		data mellan varandra.


	Några exempel:
		Inställningar; att behöva ställa in allt från grunden varenda gång man
		startar ett program blir otroligt frustrerande.

		Processer med flera steg; säg att man spelar in en film i ett program
		som då sparas i en fil. Efter det öppnar man den filen i ett annat
		program som är till för att klippa bort oönskade bitar. Sen kanske man
		öppnar samma fil igen i ett program som gör att man kan lägga till
		effekter. Och så vidare.

		Program där man vill kunna använda sig av sitt eget material;
		säg att man har ett hänga gubbe-spel där man vill kunna hämta in en
		ordlista.